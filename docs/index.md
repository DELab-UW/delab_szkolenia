<div style="position: absolute; top: 0; left: 1.3em; width: 190px; height: 190px; overflow: hidden;">
    <img src="/genai_site/assets/logo2.png" alt="delab photo" style="width: 100%; height: 100%; object-fit: contain; display: block;">
</div>

<h1 style="margin-top: 50px;"> <b>Motywacje szkoleniowe w gospodarce cyfrowej:</b> Przekwalifikowanie i podnoszenie kwalifikacji jako odpowiedź na wyzwania zmieniającego się rynku pracy </h1>


<div style="display: flex; align-items: flex-start; margin-bottom: 20px;">
    <!-- Sekcja autorów -->
    <div style="flex: 1; padding-right: 20px; padding-top: 40px;">
        <span style="font-weight: bold; color: #3B5676; font-size: 0.9em;">Autorzy:</span><br>
        Renata Włoch <br>
        Katarzyna Śledziewska<br><br>
        
  <span style="font-weight: bold; color: #3B5676; font-size: 0.9em;">Współpraca:</span><br>
        Satia Rożynek<br>
        Maciej Wilamowski<br>
        Weronika Łebkowska
        
        <!-- Cytowanie raportu -->
  <div style="font-size: 0.85em; margin-top: 20px;">
    <b style="font-weight: bold; color: #3B5676;">Cytowanie raportu:</b><br>
    Śledziewska, K., Włoch, R., Rożynek, S., Wilamowski, M., & Łebkowska, W. (2024). <i>Motywacje szkoleniowe w gospodarce cyfrowej: Przekwalifikowanie i podnoszenie kwalifikacji jako odpowiedź na wyzwania zmieniającego się rynku pracy.</i> Uniwersytet Warszawski. Zenodo. <a href="https://doi.org/10.5281/zenodo.14000491" target="_blank" style="color: #3B5676; text-decoration: none;">https://doi.org/10.5281/zenodo.14000491</a>
</div>
    </div>
    
    <!-- Sekcja raportu z przyciskiem do PDF -->
  <div style="flex: 1; text-align: center; padding-top: 20px;">
        <span style="display: inline-block; margin-top: 10px; font-weight: bold; color: #3B5676; font-size: 0.9em; margin-bottom: 5px;">
            Raport jest dostępny także w formie PDF
        </span>
        <br>
        <span style="display: inline-block; font-size: 0.8em; color: #3B5676;">
            (kliknij, aby pobrać raport)
        </span>
        <br>
        <a href="https://zenodo.org/records/14000491" target="_blank" style="text-decoration: none; color: inherit;">
            <img src="./assets/cov1.png" alt="PDF Report Cover" 
                 style="max-width: 100%; height: auto; max-height: 700px; border: 2px solid #3B5676; border-radius: 8px; margin-top: 10px; transition: transform 0.3s ease;">
        </a>
    </div>
</div>



<h2 style="margin-top: 50px;"> <b>Krótko o badaniu</b> </h2>

<div style="text-align: justify; margin-bottom: 20px;"> 
Podnoszenie, uzupełnianie lub zmiana kwalifikacji są uznawane za kluczowy sposób utrzymywania konkurencyjności na rynku pracy w kontekście ciągłej zmiany technologicznej. Jednak część pracowników nie wykazuje chęci do udziału w szkoleniach. 
</div>

<div style="text-align: justify; margin-bottom: 20px;"> 
W naszym badaniu szukaliśmy odpowiedzi na pytanie o przyczyny tej niechęci do podejmowania szkoleń korzystając z danych dotyczących pracowników w sześciu krajach Unii Europejskiej. Kluczowy wniosek z naszej analizy brzmi następująco: <b>szkolenia częściej podejmują osoby, które  podejmowały szkolenia w niedawnej przeszłości</b>. Innymi słowy, szkolenia podejmują osoby wykazujące nastawienie na uczenie się, a osoby nieaktywne pozostają nieaktywne. Aby zwiększyć udział w szkoleniach, organizacje powinny tworzyć takie środowisko pracy, które wspiera podnoszenie kwalifikacji, jednocześnie eliminując bariery indywidualne i strukturalne. 
</div>

<div style="text-align: justify; margin-bottom: 20px;"> 
Struktura raportu jest następująca: w pierwszej kolejności przedstawiamy koncepcje teoretyczne akcentujące konieczność podnoszenia lub zmiany kwalifikacji w gospodarce cyfrowej. Skupiamy się zwłaszcza na wpływie automatyzacji na zmianę charakteru zadań wykonywanych w miejscu pracy. Następnie przedstawiamy wyniki analiz. 
</div>

W raporcie przyglądamy się czterem kluczowym pytaniom dotyczącym motywacji do udziału w szkoleniach:

<ul style="list-style-type: disc; padding-left: 20px;">
  <li style="text-align: justify; margin-bottom: 40px;">
    <b>Jak automatyzacja wpływa na zadania zawodowe?</b> Czy osoby w zawodach zagrożonych automatyzacją częściej decydują się na szkolenia, aby zminimalizować ryzyko utraty pracy?<br></br>
    Praca w zawodach podatnych na automatyzację zwiększa skłonność do uczestnictwa w szkoleniach, szczególnie w zakresie umiejętności miękkich, programowania i obsługi oprogramowania. Pracownicy, których zadania mogą być zastąpione przez technologię, częściej podejmują szkolenia, aby przeciwdziałać temu ryzyku.

  </li>
  <li style="text-align: justify; margin-bottom: 40px;">
    <b>Czy wiek i płeć mają znaczenie w podejmowaniu decyzji o uczestnictwie w szkoleniach?</b> Czy młodsze osoby i kobiety, bardziej narażone na skutki technologiczne, częściej angażują się w szkolenia?<br></br>
    Wiek ma wpływ na decyzje szkoleniowe, choć jest on niewielki. Zainteresowanie szkoleniami maleje wraz z wiekiem, a szczególnie spada w przypadku programowania. Mężczyźni rzadziej deklarują brak chęci do szkoleń i częściej angażują się w programowanie, co wskazuje na pewne różnice między płciami.

  </li>
  <li style="text-align: justify; margin-bottom: 40px;">
    <b>Czy strach przed utratą pracy i automatyzacją wpływa na decyzje o uczestnictwie w szkoleniach?</b> Czy lęk przed utratą pracy motywuje do podnoszenia kwalifikacji?<br></br>
    <b>Obawa</b> przed utratą pracy oraz strach przed automatyzacją motywują pracowników do zdobywania nowych umiejętności, szczególnie w zakresie specjalistycznych programów komputerowych i programowania. Brak lęku przed technologią może jednak zwiększać skłonność do uczestnictwa w szkoleniach, ponieważ technologie postrzegane są jako narzędzie wspomagające, a nie zagrożenie.

  </li>    
  <li style="text-align: justify; margin-bottom: 40px;">
    <b>Wcześniejsze doświadczenia edukacyjne:</b> Jak wcześniejsze doświadczenia szkoleniowe i wykształcenie wpływają na dalszą gotowość do szkoleń?<br></br>
    Osoby, które wcześniej uczestniczyły w szkoleniach, są bardziej skłonne do dalszego doskonalenia swoich umiejętności. Wykształcenie nie zawsze jest kluczowym czynnikiem, ale osoby z wykształceniem zawodowym wykazują mniejszą skłonność do uczestnictwa w szkoleniach związanych z technologią.
  </li>
</ul>


<br></br>


